 Kumar Bağımlılığı: Görünmeyen Tehlike



Merhaba, ben Eren. 22 yaşındayım ve toplumumuzda giderek artan bir sorun hakkında konuşmak istiyorum. Kumar bağımlılığı.



18 ila 30 yaş aralığında giderek yaygınlaşan kumar oynama alışkanlığı, artık ciddi bir endişe kaynağı haline geldi. Eskiden nadiren duyduğumuz bir konu olan kumar kayıpları, artık çevremizde sıkça dile getiriliyor. Girdiğimiz her ortamda, genç yaş grubundan insanların kumar hakkında konuştuğunu görmek beni derinden etkiliyor. Bu alışkanlığın yaş ortalamasının düşmesiyle birlikte, kumar bağımlılığı ciddi bir sorun haline geldi.



İnsanların bu bağımlılıkla başa çıkamadığı, kaybettikçe kaybettikleri bir döngü içine girdiklerini gözlemliyorum. Bir ortamda kumar hakkında konuştuğumuzda, genellikle kazandıklarından bahsediyorlar, ancak kaybettiklerini sorduğumuzda ise konuyu değiştirip geçiştiriyorlar. Bu durum, kumar bağımlılığının ne kadar acımasız bir döngü olduğunu gösteriyor.



Kumar bağımlılığının farklı seviyeleri olduğunu da gözlemliyorum. Bazıları arada bir oynayıp kendilerini kontrol edebilirken, diğerleri sürekli olarak kumar oynama ihtiyacı hissediyor ve kaybettikçe daha fazla riske giriyorlar. En kötüsü ise kaybettiklerinin üzerine hemen bir daha oynamaya başlayan ve bu bataklığa saplanmış gibi görünen insanlar.



Ülkemizde zaten yüksek olan bağımlılık oranlarına ek olarak, kumar bağımlılığındaki artış trendi diğer bağımlılıkların önüne geçmiş durumda. Bu durum, genç neslin geleceğini tehdit eden bir sorun haline gelmiştir.



Kumar oynayan herkesin bu yazıyı okumasını ve biraz durup düşünmesini isterim. Neden kumar oynuyorsunuz? Kazanmak için mi, zevk için mi yoksa bir başka boşluğu doldurmak için mi? Ve en önemlisi, kaybettiklerinizin geri gelmeyeceğini unutmayın.



Ülkemizde kumar bağımlılığı oranlarıyla ilgili yapılan araştırmalara göre, son on yılda kumar oynayan gençlerin sayısında ciddi bir artış yaşanmıştır. 2010 yılında yapılan bir ankete göre, gençlerin %10'u hayatlarında en az bir kez kumar oynamışken, 2020'de bu oran %25'e yükselmiştir. Ayrıca, kumar bağımlılığına bağlı olarak finansal sorunlar yaşayanların sayısında da belirgin bir artış gözlemlenmiştir. Özellikle 18 ila 25 yaş arası gençlerin kredi çekip kumar oynadığına dair veriler endişe vericidir. Bu durum, kumar bağımlılığının genç nüfus arasında yaygınlaşarak ciddi bir sorun haline geldiğini göstermektedir.

Kumar, önce saatleri alır, sonra günleri, sonra ise hayatını senden alır. Bu tehlikeli döngüden kurtulmanın zamanı geldi.





Eren Takeş